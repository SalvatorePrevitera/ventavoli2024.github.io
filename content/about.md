---
images:
- /images/Gabriella_Ventavoli.jpeg
title: about
url: about
hideTitle: true
hideDate: true
hideDate: true
---

Nata in Toscana, Gabriella Ventavoli vive e lavora nel capoluogo lombardo.

È medico psicanalista, pittrice, scrittrice e poetessa.

Dopo aver conseguito la maturità classica, si è laureata prima in Scienze Biologiche e successivamente
anche in Medicina, manifestando sin da subito una spiccata versatilità e l’esigenza personale di una
formazione sempre più completa ed esaustiva sotto il segno del desiderio di conoscenza congiuntamente
ad una crescita culturale e spirituale. Sin dal 1976 Gabriella Ventavoli opera nell’ambito della pittura,
avendo all’attivo numerose esposizioni sul territorio nazionale ed estero.

Grazie alla sua empatica sensibilità e alla propria dedizione alle tematiche sociali e ambientali nel campo
pittorico, Ventavoli si è distinta per il grande impegno civile e morale.Vantando quasi un quarantennio di
fiorente attività artistica in Italia, tra mostre personali e collettive, è riuscita, con una straordinaria
originalità, a coniugare un profondo lirismo espressivo con realtà attuale del mondo, sovente drammatica.

Eppure, attraverso il gesto pittorico, è stata in grado di stemperare i toni tragici dei temi indagati conferendo sia una particolare delicatezza alla gamma cromatica adottata, sia una sorprendente morbidezza al segno.

Senza rinunciare al dinamismo espressivo né all’impeto lirico, scaturito dalla suggestione interiore, l’artista diventa narratrice di storie declinate tra fantasia e passione, dando vita ad opere d’arte capaci di fondere armoniosamente allusività figurativa e impulso gestuale sorrettto da vibranti linee.

Dell’artista hanno sritto: Enzo Battarra, Bruno Pollaci, Giorgio Seveso, Maria Teresa Briotti, Andrea Maria Pero, Liletta Fornasari, Carlo Franza, Vittorio Sgarbi.

Nel 2013 ha attivato un centro culturale, “La Porta Verde”, dove si sono susseguite numerose mostre personali e di altri artisti pittori e anche poeti.